---
layout: post
title:  "Jez na Labi"
date:   2019-04-05 13:47:08 +0200
categories: jez 
---
### Úvod
Tuto analýzu jsem vypracoval z veřejně dostupných zdrojů. Pokud v tomto textu objevíte nějakou chybu, dejte mi, prosím, vědět a já se ji pokusím opravit. Mým cílem je vytvořit objektivní pohled založený na datech, který pomůže při rozhodování o smysluplnosti stavby jezu.

### Srovnání splavnosti Labe před a po stavbě jezu
Aktuálně je veřejnost informována o tom, že po stavbě jezu by bylo Labe splavné celoročně. Podle mého názoru tato informace není pravdivá. Statistiky splavnosti za posledních 6 let říkají, že Labe je za současného stavu splavné 165 dní (46%) v roce a pokud by byl jez postaven, bude splavné 270 dní (74%) v roce. To vše při ponoru 1,4m, který je na hranici rentability. Když  se dále podíváme na roky 2015 a 2018, tak by bylo Labe i po výstavbě jezu splavné pouze půl roku. Když zhodnotíme splavnost Labe při ponoru 2,2m, tak by se splavnost zvedla na 25% oproti současným 12%. 

Detaily

#### Sjízdnost Labe počet  dní v roce

|Ponor 1,4m|Aktuálně|S jezem|
|---------|----|----|
|2012|135|347|
|2013|299|361|
|2014|164|321|
|2015|139|193|
|2016|131|281|
|2017|142|245|
|2018|110|168|
|2013-2018|**164**|**270**|

|Ponor 2,2m|Aktuálně|S jezem|
|---------|----|----|
|2012|16|44|
|2013|150|223|
|2014|12|62|
|2015|37|73|
|2016|29|66|
|2017|29|91|
|2018|33|51|
|2013-2018|**44**|**91**|

#### Sjízdnost Labe v procentech 

|Ponor 1,4m|Aktuálně|S jezem|
|---------|----|----|
|2012|37%|95%|
|2013|82%|99%|
|2014|45%|88%|
|2015|38%|53%|
|2016|36%|77%|
|2017|39%|67%|
|2018|30%|46%|
|2013-2018|**45%**|**74%**|

|Ponor 2,2m|Aktuálně|S jezem|
|---------|----|----|
|2012|5%|12%|
|2013|41%|61%|
|2014|3%|17%|
|2015|10%|20%|
|2016|8%|18%|
|2017|8%|25%|
|2018|9%|14%|
|2013-2018|**12%**|**25%**|


#### Způsob výpočtu
V technické dokumentaci k jezu se dá dohledat minimální průtoky v Ústi nad Labem pro ponory 1,4m a 2,2m. Bez jezu je to pro ponor 1,4m 186m<sup>3</sup>/s a pro 2,2m 358m<sup>3</sup>/s. Po výstavbě jezu je to 117m<sup>3</sup>/s pro ponor 1,4m a 248m<sup>3</sup>/s pro pono 2,2m. Z průtoků naměřených společností Povodí Labe se dá jednoduše spočítat, kdy je Labe splavné pro jednotlivé ponory.

Zdroje<br/>
[Přednáška pan Michael Trnka](https://www.youtube.com/watch?v=bj6ux2CWcrc&feature=youtu.be&t=1652)<br/>
[Časové řady průtoky](http://hydra2.dusanrysavy.cz/Graf#107#109#04/04/2019#31/12/2012#Q)<br/>
[Zpracovaná data](https://docs.google.com/spreadsheets/d/12O98-CJAowOy6nGx6AoP9-pfhQMaEL_1cN5yFG3DGcg/edit?usp=sharing)<br/>

### Přepravované množství nákladu po Labi
Dlouhodobě množství přepravovaného materiálu po Labi klesá. Například v roce 2017 bylo přes Děčín přepraveno po Labi 75 tisíc tun materiálu. To znamená přibližně 45 vlaků za rok. To znamená přibližně jeden nákladní vlak za týden. Podíl lodní dopravy na importu a exportu v roce 2017 byl 0,1%.

Detaily

Vývoj importu a exportu v lodní dopravě
![Import export](/assets/images/importexport.png)
Podíl lodní dopravy na exportu a importu v roce 2017
![Podíly podle druhu dopravy](/assets/images/podilpreprav.png)

Poznámka
Tyto statistiky zahrnují přepravu pouze lodí pod českou vlajkou, statistiky plujících pod cizí vlajkou na českém území se mi nepodařilo dohledat.

Zdroje<br/> 
[Časové řady objem exportu](https://www.czso.cz/csu/czso/nakladni_doprava_casove_rady)<br/>

### Nástup moderních technologií
V následujících letech můžeme očekávat nástup samořiditelných ekologický nákladních automobilů, které zlevní silniční přepravu. To vytvoří tlak na konkurenci, mezi které patří i lodní doprava.

### Ekologické dopady
Lokalita plánovaného jezu leží ve dvou chráněných krajinných oblastech (Labské Pískovce, České Středohoří) a patří do soustavy zvlášť chráněných lokalit Natura 2000. Stavba jezu by měla na tyto lokality negativní dopad, jak zhodnotilo již několik odborných posudků.

### Turistika a centrum Děčína
Stavba jezu by měla pozitivní vliv na náplavky v Děčíně a zároveň pozitivní vliv na volnočasové aktivity v centru Děčína. Současný stav čekání na výstavbu jezu však zamezuje revitalizaci náplavek a následné oživení okolí řeky. 

### Závěr
Z výše uvedených údajů vyplývá, že v současné době je podíl lodní dopravy naprosto marginální. Po výstavbě jezu by se splavnost Labe zvýšila, ale rozhodně by nebylo dosaženo celoroční splavnosti. Představu, jak velký pozitivní dopad na objem přepraveného nákladu a navýšení podílu oproti ostatním druhů přepravy by stavba měla, ať si každý udělá sám. Dále bych chtěl zmínit, že vliv změny klimatu bude mít pravděpodobně další negativní dopad na množství srážek a tím i na průtok vody v Labi. 
